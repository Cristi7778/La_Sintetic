Utilizarea tehnologiei AI în adminstrarea terenurilor de fotbal


		Un proiect realizat de David Cristian-Paul
Profesor Coordonator-Cocianu Lucia


Obiectiv
Considerând situația curentă, în care nu există un sistem centralizat ce poate gestiona și administra rezervările create în vederea închirierii terenurilor de fotbal la nivel local sau chiar național, sunt de părere că dezvoltarea unei aplicații mobile în acest scop poate realiza o întreprindere de succes. În mod actual, majoritatea rezervărilor sunt înregistrate telefonic sau chiar în persoană, astfel fiind dificilă organizarea lor eficientă, sistemul curent fiind depășit și întâmpinând erori frecvente, probleme logistice, dar mai ales pierderea potențialilor clienți prin inabilitatea de a oferi o variantă comodă și ușor de utilizat pentru utilizatori. Având în vedere aceste considerente, o modernizare este în mod evident necesară, iar acesta reprezintă scopul acestei lucrări.


	Realizare
Pentru realizarea aplicației propuse am considerat ca cea mai oportună alegere limbajul React Native. Printre funcționalitățile de bază ale aplicației se numără crearea profilurilor de utilizator în aplicație, procesarea cererilor de rezervare pentru un anumit teren la o anumită oră, înregistrarea acestor rezervări, dar și stocarea acestora într-o bază de date ce poate fi consultată în timp real din aplicație pentru a oferi variante de disponibilitate actualizate pentru utilizatori. Astfel, experiența consumatorului va deveni clar superioară celei curente prin accesibilitatea sa și prin disponibilitatea permanentă de consultare a intervalelor de timp libere. 
Un alt element de noutate al aplicației este reprezentat de posibilitatea de a compara mai multe variante de servicii într-un mod centralizat, în funcție de diferite criterii precum locație, preț sau recenzii anterioare. De asemenea, administatorii de terenuri vor beneficia de pe urma aplicației prin numărul de clienți sporit, automatizarea unei sarcini dificile, reducând așadar costul salarial și eliminând potențialul pentru greșeli umane. 

Prin utilizarea unor profiluri de utilizator, împărțite in administratori și posibili clienți se poate compune un sistem de recenzii, în vederea filtrării terenurilor în funcție de calitatea experienței oferite. În consecință, prin acceptarea clienților care îndeplinesc o cerință de scor vor fi reduse la minim rezervările anulate sau neonorate.
Un alt posibil obiectiv al aplicației este incorporarea de tehnologii AI în acest sistem pentru a îmbunătăți calitatea finală. Printre aceste tehnologii se pot număra recomandări personalizate în funcție de serviciile utilizate anterior, un sistem de asistență ce poate comunica cu utilizatorii pentru a amplifica publicul vizat, sau multe alte posibilități.

Concluzie
	

Pentru a rezuma punctele prezentate anterior, consider că dezvoltarea unei aplicații mobile ce va incorpora elemente ale tehnlogiei AI este necesară pentru a aduce o ramură a economiei extrem de lucrativă, precum administarea terenurilor sportive, în secolul al XXI-lea, modernizând metodele actuale. Astfel obiectivul final este creșterea cifrei de afacere a terenurilor ce vor utiliza aceste tehnologii, prin creșterea nivelului de satisfacție a clienților, dar și prin extinderea publicului-țintă .
		




